+++
title = "Farklı Düşünebilmek - Aykurt Nuhoğlu"
date = 2020-10-23T18:01:25+03:00
draft = false
tags = ["haberler"]
categories = ["haberler"]
banner = "/img/blog/farkli-dusunebilmek-aykurt-nuhoglu1.jpeg"
author = "Aykurt Nuhoğlu"
+++



Teknolojik gelişmenin hızlı olduğu bir dönemde yaşıyoruz. Bu değişimler, hayatı olumlu etkileyebildiği gibi, hızlı dönüşümlere adapte olamamanın olumsuz etkileri olabiliyor. Mevcut eşitsizliklerin olumluya dönüştürülmesi çok kolay olmuyor.  Ülkemizde ciddi eğitim sorunu varken pandeminin devreye girmesiyle evden eğitime dönmesi durumu çok daha vahim hale getirdi. Herkesin teknolojiye erişimi eşit oranda olmadı, erişilse bile insan faktörünün ne kadar önemli olduğunu fark ettik.

Geleceği aydınlık bir toplum yaratmanın hayali her zaman içimizdedir. Şartlarımız ne olursa olsun iyimserliğimizi koruyarak ileriye gitmek isteriz.  Çocukların olmadığı bir geleceği hayal edemiyor, aydınlık bir toplum yaratmanın temel şartının eğitim, kültür ve sanattan geçtiğini biliyoruz. 

![](/img/blog/farkli-dusunebilmek-aykurt-nuhoglu1.jpeg)

Pandemi döneminde tüm sanat dalları sıkıntı içinde. Sanat etkinliklerinin iptal edilmesi, sanat dünyasının ciddi ekonomik sıkıntıya girmesini sağladı. Öncelik sıralamasında sanatın arka plana atılması ve kamu desteğinin olmaması sanatsal gelişmenin hızını yavaşlatacaktır. 

Festivaller, kitap fuarları, tiyatrolar, konserler, sergiler, kursalar iptal edildi. Yüz binlerce insan işsiz kaldı. Sonbahar sanatsal Faaliyetlerin açıldığı sezon olmasına rağmen canlılık sağlanamıyor.  Pandeminin ikinci dalgasının yaşandığı günlerdeyiz, belirsizlik devam ediyor. İnsanlar gergin, kendilerini salgından korumaya çalışıyorlar.

![](/img/blog/farkli-dusunebilmek-aykurt-nuhoglu2.jpeg)

Nuhoğlu vakfının yeniden kültür ve sanat eğitimlerine devam etme kararının doğru olduğunu düşünüyorum. Gerekli tedbirler alınarak pandemiden korunmalı ve yaşamı devam ettirmeliyiz. 

İnsanların daha iyi eğitim almaları sağlanmalı, farklı bakış açıları oluşturabilmeleri için kültür, sanat ve sporla desteklenmelidir. Kamunun duyarlı olmasının sağlanması, sürekli gündemde tutulması için çalışma yapılması gerekmektedir.  

Ekmek, su gibi sanatta insani besler, büyütür ve özgürleştirir. Yaşadığımız sorunların çözümü sorgulamaktan geçer. Sanat insanın aynasıdır, gerçeklerle yüzleşmesini sağlar. Düşündürür, hayal kurdurur.  

![](/img/blog/farkli-dusunebilmek-aykurt-nuhoglu3.jpeg)





