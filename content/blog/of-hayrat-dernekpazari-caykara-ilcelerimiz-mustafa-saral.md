+++
title = "Of Hayrat Dernekpazari Caykara Ilcelerimiz - Mustafa Saral"
date = 2020-12-14T22:13:34+03:00
draft = true
tags = ["haberler"]
categories = ["haberler"]
banner = "/img/blog/of-hayrat-dernekpazari-caykara-ilcelerimiz-mustafa-saral-01.jpg"
author = "Mustafa Saral"
+++

Of, Hayrat, Dernekpazarı, Çaykara ilçelerimiz.
(Eski Of)
İlçelerimizin ülkemiz ve dünya ekonomisinden daha çok pay alması, bölgemizin ekonomik ve sosyal refahının artması için Çay tarımının geliştirilmesi ve Turizmin 12 aya yayılması gereklidir.
Çay tarımı;

![](/img/blog/of-hayrat-dernekpazari-caykara-ilcelerimiz-mustafa-saral-04.jpg)

![](/img/blog/of-hayrat-dernekpazari-caykara-ilcelerimiz-mustafa-saral-05.jpg)

Bölgemizin en önemli gelir kaynağı olan çay tarımının dünya pazarlarına açılacak şekilde ürün çeşitliliği kalite ve pazarlanması konularında Karadeniz Teknik Üniversitesi bünyesinde, “Çay Tarımını Geliştirme Enstitüsü” kurulması gerekir. Bu ENSTİTÜ: Çay tarımının geliştirilmesi için bilimsel çalışmalara başlamalıdır. Çay tarımının geliştirilmesi için tarladan başlayarak, çay üretimi için; üretimde kullanılması gereken teknoloji, üretimden elde edilecek ürünün çeşitlendirilmesi, kalitesi, en önemlisi Dünya ile  rekabet edebilecek kabiliyete ulaşması, pazarlanması ve katma değeri yüksek bir mal haline getirilmesi gerekir. Enstitü bütün bu süreçlerin etkili bir biçimde yürütülmesini yönlendirmelidir. Çay tarımı, Üniversite işbirliği bir an önce sağlanmalıdır.

Turizm.
Yayla turizmi;

![](/img/blog/of-hayrat-dernekpazari-caykara-ilcelerimiz-mustafa-saral-03.jpg)

![](/img/blog/of-hayrat-dernekpazari-caykara-ilcelerimiz-mustafa-saral-02.jpg)

İlçelerimiz ve bölgemiz için bir diğer önemli kaynakta turizmdir.
İlçelerimiz bugün var olan turizm potansiyelinden yeterince faydalanamamaktadır. Öncelikle turizmin altyapısını oluşturan konaklama sorununun çözülmesi şarttır. Turizm sektörü dünyada artarak büyümeye devam etmektedir.
İlçelerimizin bu gelişmeden önemli oranda pay alması için turizmin “yayla turizmi” gibi dar bir alandan çıkması gerekir. Bölgemizde turizmin geliştirilmesi, kısa süren yayla turizmi sezonunun kış turizmi ile birlikte 12 aya çıkarılması ile olacaktır.
Konaklama sorunu için, Solaklı vadisi boyunca turizm alanları planlanmalı bu alanlar konaklama tesisleri için yatırımcılara açılmalıdır.
İlçe sınırları ile sınırlı kalmadan Dernekpazarı, Çaykara ve devamındaki 915 nolu karayolu boyunca bu planlama çalışması Soğanlı geçidi mevkiinde yapılacak bir kayak merkezi ile taçlandırılmalıdır.
Bayburt ilinin de katılımı ile bu proje nihayetlenmelidir.
Soğanlı geçidi 2300 m rakımda olup yılın beş ayı boyunca kesintisiz kar yağışı alır. Kar kalitesi ve coğrafi yapısı, kayak merkezi yapılmaya çok müsaittir. Uzun süreli karın bölgede kalması ülkenin de tercih edeceği bir kayak merkezi haline gelmesini sağlayacaktır. Ulaşımı içinde, Trabzon havalimanından doğuya doğru 35 km sahil yolu Of ilçesi ve ilçemizden başlayarak devam eden 915 nolu karayolunun Karaçam köyüne kadar olan kısmının iyileştirilmesi tamamlandığında karayolu ulaşımı kesintisiz ve kaliteli bir şekilde sağlanacaktır. Yolun iyileştirilmesi devam eden kısmı, Köknar köyü ile Karaçam köyü arasında kalan 3 km lik mesafedir. Karaçam  köyünden sonra planlanan tünel projesinin başlangıç noktasından teleferik ile Soğanlı geçidine kurulacak olan kayak merkezine ulaşım sağlanmış olacaktır. Konaklama ihtiyacı içinde, 915 nolu karayolu üzerinde bulunan Ataköy, Köknar, Karaçam ve Uzuntarla gibi büyük köylerin mevcut yapı stoku hızlı bir şekilde dönüşerek, aile işletmeciliği ile pansiyonculuk hizmeti vermesi, kısa sürede en az yatırımla sağlanmış olacaktır.
Bir diğer seçenekte;
915 nolu karayolunun Derebaşı mevkiinde bulunan Dünya nın en tehlikeli yolu seçilmiş bölge, yürüyüş parkuru olarak düzenlenip Dünya ya açılmalıdır. Burası tarihi değerleriyle Dünya ya tanıtılmalıdır. Dünya nın buraya yürümeye tarihi görmeye gelmesi sağlanmalıdır,
Bu projeler hayata geçtiğinde
Of, Hayrat, Dernekpazarı, Çaykara ilçelerimiz.
Eski Of:
Bu projelerin iskelesi yani girişi, ilçemiz olacaktır. Bu yatırımların gerçekleşmesi halinde ülkemiz ekonomisine, istihdama, bölgenin gelişmesine, ticaretine ve istihdama çok büyük katkı sağlayacaktır.

Bir çocukluk hayali
Mustafa Saral

