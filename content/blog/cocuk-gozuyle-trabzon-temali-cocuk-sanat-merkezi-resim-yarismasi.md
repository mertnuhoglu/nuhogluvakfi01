+++
title = "Cocuk Gozuyle Trabzon Temali Cocuk Sanat Merkezi Resim Yarismasi"
date = 2019-06-30T18:58:29+03:00
tags = ["haberler"]
categories = ["haberler"]
banner = "/img/blog/cocuk_gozuyle_trabzon_temali_cocuk_sanat_merkezi_resim_yarismasi__galeri_large_8072019112514.jpg"
+++

Nuhoğlu Vakfı Çocuk Sanat Merkezi'nin düzenlediği "ÇOCUK GÖZÜYLE TRABZON" temalı Resim Yarışması için geri sayım başladı! Başvurular, 8 Temmuz  - 6 Ağustos 2019 tarihleri arasında Çocuk Sanat Merkezi'ne yapılacak. 

Çocuk Sanat Merkezi, Trabzon Hayrat ilçesi sınırları içinde yaşayan 7-14 yaş arasındaki tüm çocukları resim yapmaya davet ediyor. Katılımcıların 7-9 ve 10-14 olmak üzere 2 yaş grubunda değerlendirileceği yarışma için "Şartname" ve "Başvuru Formu" dosyalarını şu linklerden indirebilirsiniz:

Başvuru Formu
Şartname

Resimler, Nuhoğlu Vakfı internet sitesinden temin edilebilen katılım formu doldurularak Nuhoğlu Vakfı Hayrat Çocuk Sanat Merkezi’ne elden teslim edilecektir. Çocuklardan "kendi bakış açıları ile resmetmelerinin" istendiği bu yarışmaya katılım 06 Ağustos 2019 tarihinde sona erecek.

Yarışmaya katılan resimlerden sergilenmeye değer görülenler ile ödüllendirilenler öncelikle Nuhoğlu Vakfı  Çocuk Sanat Merkezi Kitap Kafe’de sergilenecektir. Yaş gruplarına göre iki grupta değerlendirilen resimler için toplam 6 resim ödüllendirilecektir. 

Kazanan yarışmacılara ödülleri, 26 Ağustos 2019 Pazartesi günü gerçekleştirilecek Nuhoğlu Vakfı şenliğinde verilecektir.

![](/img/blog/cocuk_gozuyle_trabzon_temali_cocuk_sanat_merkezi_resim_yarismasi__galeri_large_8072019112514.jpg)
