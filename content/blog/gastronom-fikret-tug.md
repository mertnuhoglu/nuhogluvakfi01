+++
title = "Gastronom Fikret Tug"
date = 2020-12-14T22:13:34+03:00
draft = true
tags = ["haberler"]
categories = ["haberler"]
banner = ""
author = "Fikret Tuğ"
+++

Hepinizi önce en güzel temennilerim  ve tebessümüm ile selamlıyorum. Bir zamanlar bursiyeri olduğum bu güzel vakfımızın dergisinde şu an yazıyor olmaktan dolayı çok mutlu ve bir miktar da heyecanlıyım.Müsadenizle yazıma geçiyorum.

Yaratıcılık, gözler kapandığında hayal dünyasına gidilebilmektir. Gözlerimizi kapattığımızda kendimizi bir masalın içinde bulabilir ve kimsenin girmediği denizlere girebiliriz. Ya da kendimizi bir destanın ortasında bulup Nuh'un Gemisi'nde hayatta kalma mücadelesi verebiliriz. Kafamızın içerisinde özgür bıraktığımız düşüncelerimiz yaratıcılık ile birleştiğinde ortaya eşi benzeri olmayan eserler çıkabilir. Bu eserler sayesinde bir çok insana hayal dünyalarına girmeleri için ilham verebiliriz. İşte bu sanattır.

Sanat duygularımızın söze, resme, yazıya ya da yeteneğe dökümüdür. Sanatçı hayatına sanatı ile yön verir. Bir aşık için sözleri, bir ressam için tuvali, bir yazar için kalemi, bir aşçı için ise mutfağı onların sanatlarını kazandıkları enstrümanlarıdır.  

Maslow'un ihtiyaçlar hiyerarşinin temelinde fizyolojik ihtiyaçlarımız vardır. Bunlar temel ihtiyaçlarımizdir ve hayatta kalmamızı sağlar yemek yemek, barınmak ya da nefes almak gibi. Piramidimizin bir sonra ki ihtiyacı güvende olma ihtiyacıdır.Daha sonra ise ait olma ve sevgi ihtiyacı gelir. Son ihtiyacımızdan önce statü ve değer görme ihtiyacımız yer alır, ardından kendini gerçekleştirme ihtiyacımız başlar bu piramitin son halkasıdır. Ve bu adımda devreye  yaratıcılığımız ve sonucu olarak sanatımız gerçekleşir. Şimdi sizlere gastronomi tarihinden bahsetmek istiyorum. 

"Maslow'un İhtiyaçlar Hiyerarşisi"               Eskiden sadece doymak için yerdik. Avcılık-toplayıcılık sonrasında aletleri kullanabilmemiz, ateşi bulmamız ve topraklarımızı işleyebildiğimizde insanlık tarihi derin bir nefes aldı. Toplumlar,milletler,imparatorluklar oluştu. Soylular için ayrı masalar, halk için ayrı masalar kuruldu. Her dönem için insanlar belki de en çok yemeği sevdi. Mutfaklarına önem verdi. Yeni yerlerde yeni lezzetler elde etti. Bunu kendi kültürü ile birleştirdi. Günümüzde mutfak bilgisinin, kültür çeşitliliği ve zenginliği ile artması gastronomi de füzyon mutfak tanımını ortaya çıkardı. Bugün gelişen gastronomik bilgimizin sonucunda;  dünya da yüzbinlerce güzel ve çeşitli restoran ortaya çıktı. Bu durum bizi yine tatmadığımız yemeklerin ve konuşulan restoranların lezzetlerini deneyimlemeye olanak sağladı. Şimdi ise Michelle yıldızlı restoranlar da Michelle yıldızlı şeflerin kendi imzalarını taşıdıkları tabakları, onların birer sanat eserleri oldu.        

Nasıl ki "Guernica" Picasso'nun bir sanat eseriyse; "Çikolata Baloncukları" 'da Andoni Aduriz'in sadece bir yemeği, bir tabağı değil aynı zaman da onun bir sanat eseri oldu.

"Çikolata Baloncukları", "Picasso Guernica". Bir diğer popüler trent, son zamanlarda yaygınlaşan ve çok konuşulan "food art" 'tır. Bir tabak nasıl olur da bir tuval gibi kullanılabilinir, araştırırsanız farklı örnekleri ve görselleri ile derinlemesine inceleyebilirsiniz.  

"Food Art Örnek Tabaklarından Biri’’

Sözlerime Ulu önder Atatürk'ün bir sözü ile son veriyorum.         Atatürk:  "Bir millet sanattan ve sanatkardan mahrumsa tam bir hayata malik olamaz. Böyle bir millet bir ayağı topal, bir kolu çolak, sakat ve alil bir kimse gibidir. Sanatsız kalan bir milletin hayat damarlarından biri kopmuş olur.” demiştir. 

Umarız ki ülkemizde sanat ve sanatçı eksik olmaz. Hep sağlıkla kalın

Gastronom Fikret Tuğ        

